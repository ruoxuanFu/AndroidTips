<resources>
    <string name="app_name">MyMotionLayoutTest</string>
    <string name="text_return_to_the_garden">其一\n 少无适俗韵，性本爱丘山。\n 误落尘网中，一去三十年。\n 羁鸟恋旧林，池鱼思故渊。\n 开荒南野际，守拙归园田。\n 方宅十余亩，草屋八九间。\n 榆柳荫后檐，桃李罗堂前。\n 暧暧远人村，依依墟里烟。\n 狗吠深巷中，鸡鸣桑树颠。\n 户庭无尘杂，虚室有余闲。\n 久在樊笼里，复得返自然。\n\n 其二\n 野外罕人事，穷巷寡轮鞅。\n 白日掩荆扉，虚室绝尘想。\n 时复墟曲中，披草共来往。\n 相见无杂言，但道桑麻长。\n 桑麻日已长，我土日已广。\n 常恐霜霰至，零落同草莽。\n\n 其三\n 种豆南山下，草盛豆苗稀。\n 晨兴理荒秽，带月荷锄归。\n 道狭草木长，夕露沾我衣。\n 衣沾不足惜，但使愿无违。\n\n 其四\n 久去山泽游，浪莽林野娱。\n 试携子侄辈，披榛步荒墟。\n 徘徊丘垄间，依依昔人居。\n 井灶有遗处，桑竹残杇株。\n 借问采薪者，此人皆焉如？\n 薪者向我言，死没无复余。\n 一世异朝市，此语真不虚。\n 人生似幻化，终当归空无。\n\n 其五\n 怅恨独策还，崎岖历榛曲。\n 山涧清且浅，可以濯吾足。\n 漉我新熟酒，只鸡招近局。\n 日入室中暗，荆薪代明烛。\n 欢来苦夕短，已复至天旭。\n\n 其六\n 种苗在东皋，苗生满阡陌。\n 虽有荷锄倦，浊酒聊自适。\n 日暮巾柴车，路暗光已夕。\n 归人望烟火，稚子候檐隙。\n 问君亦何为，百年会有役。\n 但愿桑麻成，蚕月得纺绩。\n 素心正如此，开径望三益。\n</string>
</resources>